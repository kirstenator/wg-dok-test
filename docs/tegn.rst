Tilføj markører, linjer, flader, firkanter og cirkler til dit kort. Under ”Standard stilart for tegninger” kan du sætte farve, linjetyper, pilehoveder mm. Alle nye tegninger får disse indstillinger. Klik på en allerede tegnet figur for at tilføje standardindstillingerne.

Funktionen aktiveres ved at trykke på blyanten i menuen. Når den aktiveres, kommer der en række eks-tra ikoner i den højre del af menuen. 

Tegninger vil komme med på et printet kort. Hvis man vil gemme sine tegninger, skal det gøres i et pro-jekt, da tegningerne forsvinder når websiden forlades eller kortet nulstilles. Så husk at gemme dine teg-ninger i et projekt så de kan findes igen. Læs mere om projekter i afsnit 12 på side 31.

**Tegn en linje**

1.	Tryk på linjeikonet.
2.	Klik på kortet for at placeret det første punkt til linjen. En linje kan have lige så mange punkter som det er nødvendigt, dog minimum to (start og slut).
3.	Klik på sidst tilføjede punkt eller på ”Afslut” ud for linjeikonet for at afslutte linjen.

Tryk på ”Slet sidste punkt” for at slette det sidst tegnede punkt og tryk på ”Afbryd” for at slette linjen. Dette gælder for ikke afsluttede linjer.
